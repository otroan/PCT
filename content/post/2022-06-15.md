---
title: Møtte en dugnadsgruppe
date: 2022-06-15
---

I will do this one in Norwegian so my smallest kid kan read. 

En treg morgen, tok lang tid å komme seg ut av soveposen. Jeg åpnet teltnettingen og kikket ut. Ihvertfall ingen av de plagsomme hjortene der. Så jeg la meg tilbake og lukket øynene. Plutselig dytter noe bort i teltduken. Det er et ekorn som vil inn. Vi begge skvetter skikkelig når vi får se hverandre. 

Igår kveld hørte jeg bjeffing og det var hestespor på stien. Etter å ha gått fem minutter eller så, møtte jeg en amerikansk dugnadsgruppe som skulle jobbe på stien. Hun som var sjefen (rangeren), satt på en stor hvit hest og hadde cowboyhatt på. Tre muldyr hang bak hesten hennes. De bar alt utstyret det trengte. For å sage over ett av kjempetrærne bruker de en lang sag, med et menneske på hver side som dytter sagen frem og tilbake. Jeg tilbød med å være med å hjelpe til, men man måtte skrive under på noen papirer først. Men hun ville gjerne jeg skulle komme og hjelp US Forest Service neste år.

Når jeg gikk videre var det litt bratt snø noen steder som nan måtte være forsiktig. Jeg brodder og isøks så det gikk veldig bra. Etter at noen kilometer med snø og snøfonner var unnagjort, kom jeg til Paradise Lake hvor en familie med hele slekta si bodde i telt. De holdt på med grotteutforskning. Se om dere finner noe hvis dere søker på «Big Foot Cave». Vistnok 30-40km lange grottesystemer. 

Etter enda en stund, inkludert en lunsjpause, tok jeg igjen en dame. Hun er 66 år gammel og har gått helt fra Mexico. Det er over 2600km! Vi skravlet ivei og hun hadde mye spennende å berette. Hun hadde et brudd i foten så gikk ikke så fort, men det var like greit for vi måtte igjennom et område med masse busker og masse trær som hadde falt ned. Gjett hva damen heter? «Running bird». Kult, ikke sant?

Nå ligger vi i telt ved siden av en bekk som bråker akkurat passe i bakgrunnen. Running Bird fallt i bekken når vi skulle over, men heldigvis ble bare halvparten av tingene hennes våte.

Imorgen skal jeg stå opp tidlig og gå 24km til en bittebitteliten by som heter Seiad Valley. Der selger de visst kjempegode milkshake og har en pannekakespisekonkurranse. 

{{< gallery dir=images/2022-06-15 />}}